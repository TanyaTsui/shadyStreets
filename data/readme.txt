Bilthoven, 06-06-2020
Beste gebruiker,

De Atlas Natuurlijk Kapitaal (ANK) geeft informatie over de aard en samenstelling van het natuurlijk kapitaal in Nederland. De Atlas Natuurlijk Kapitaal is tot stand gekomen in samenwerking met de kennisinstituten Deltares, Alterra, het LEI, BIJ12 en het RIVM, in opdracht van het ministerie van Infrastructuur en Milieu.

Er is veel zorg en aandacht besteed aan de kwaliteit van de informatie. We kunnen echter niet garanderen dat deze altijd geheel vrij is van gebreken. De Atlas Natuurlijk Kapitaal (ANK) is niet aansprakelijk voor eventuele onjuistheden die zijn ontstaan door aanpassingen van de data door derden.

Bij publicatie van deze data of een afgeleide daarvan, graag een bronvermelding toevoegen:
Atlas Natuurlijk Kapitaal (ANK), http://www.atlasnatuurlijkkapitaal.nl

Heeft u vragen over de data, of komt u onjuiste informatie tegen, neem dan contact met ons op:
http://www.atlasnatuurlijkkapitaal.nl/contact

In het kort
Deze kaart geeft een beeld waar de bomen staan in Nederland. Alle bomen, hoger dan 2,5 meter, worden weergegeven in een rasterkaart. Hierbij worden de bomen uitgedrukt als percentage bomen per gridcel van 10 x 10 meter. Er zijn hiernaast nog twee vergelijkbare kaarten met struiken in Nederland en lage vegetatie (zoals graslanden).

Over de kaart
Het bestand is afgeleid van AHN3 bestand (Actueel Hoogtebestand Nederland, op een resolutie van 0,5 meter) en de Infrarood luchtfoto (CIR bestand) van Nederland (op een resolutie van 0,25 meter) uit 2016. Hiermee is een landsdekkende kaart gemaakt met de bedekkingsgraad en de hoogte van alle vegetatie in Nederland. Voor de bomen is uitgegaan van een minimale hoogte van 2,5 meter.
